# -*- mode: mandoku-view; -*-
#+TITLE: 搜神記
#+DATE: 2015-08-24 23:40:36.578350
#+PROPERTY: ID KR3l0099
#+PROPERTY: BASEEDITION WYG    
#+PROPERTY: JUAN 卷十九
<pb:KR3l0099_WYG_019-1a>¶
欽定四庫全書¶
　搜神記卷十九　　　　　　晉　干寳　撰¶
東域閩中有庸嶺髙數十里其西北隙中有大蛇長七¶
　八丈大十餘圍土俗常懼東治都尉及屬城長吏多¶
　有死者祭以牛羊故不得福或與人夣或下諭巫祝¶
　欲得啗童女年十二三者都尉令長並共患之然氣¶
　厲不息共請求人家生婢子兼有罪家女養之至八¶
　月朝祭送蛇穴口蛇出吞嚙之累年如此已用九女¶
<pb:KR3l0099_WYG_019-1b>¶
　爾時預復募索未得其女將樂縣李誕家有六女無¶
　男其小女名寄應募欲行父母不聴寄曰父母無相¶
　惟生六女無有一男雖有如無女無緹縈濟父母之¶
　功既不能供養徒費衣食生無所益不如早死賣寄¶
　之身可得少錢以供父母豈不善&KR0088;父母慈憐終不¶
　聽去寄自潛行不可禁止寄乃告請好劍及咋蛇犬¶
　至八月朝便詣廟中坐懐劍將犬先將數石米餈用¶
　&KR0097;麨灌之以置穴口蛇便出頭大如囷目如二尺鏡¶
<pb:KR3l0099_WYG_019-2a>¶
　聞餈香氣先啗食之寄便放犬犬就嚙咋寄從後斫¶
　得數創瘡痛急蛇因踊出至庭而死寄入視穴得其¶
　九女髑髏舉出咤言曰汝曹怯弱為蛇所食甚可哀¶
　愍於是寄女緩步而歸越王聞之聘寄女為后拜其¶
　父為將樂令母及姊皆有賞賜自是東治無復妖邪¶
　之物其歌謡至今存焉¶
晉武帝咸寜中魏舒為司徒府中有二大蛇長十許丈¶
　居㕔事平橑上止之數年而人不知但恠府中數失¶
<pb:KR3l0099_WYG_019-2b>¶
　小兒及鷄犬之屬後有一蛇夜出經柱側傷於刅病¶
　不能登于是覺之發徒數百攻擊移時然後殺之視¶
　所居骨骼盈宇之間於是毁府舎更立之¶
漢武帝張寛為揚州刺史先是有二老翁争山地詣州¶
　訟疆界連年不决寛視事復來寛窺二翁形狀非人¶
　令卒持杖㦸將入問汝等何精翁走寛呵格之化為¶
　二蛇¶
滎陽人張福船行還野水邉夜有一女子容色甚美自¶
<pb:KR3l0099_WYG_019-3a>¶
　乘小船來投福云日暮畏虎不敢夜行福曰汝何姓¶
　作此輕行無笠雨駛可入船就避雨因共相調遂入¶
　就福船寢以所乘小舟繫福船邉三更許雨晴月照¶
　福視婦人乃是一大鼉枕臂而臥福驚起欲執之遽¶
　走入水向小舟是一枯槎叚長丈餘¶
丹陽道士謝非往石城買冶釜還日暮不及至家山中¶
　廟舎於溪水上入中宿大聲語曰吾是天帝使者停¶
　此宿猶畏人刼奪其釜意苦搔搔不安二更中有來¶
<pb:KR3l0099_WYG_019-3b>¶
　至廟門者曰何銅銅應諾曰廟中有人氣是誰銅云¶
　有人言天帝使者少頃便還湏臾又有來者呼銅問¶
　之如前銅答如故復歎息而去非驚擾不得眠遂起¶
　呼銅問之先來者誰答言是水邉穴中白鼉汝是何¶
　等物言是廟北巖嵌中龜也非皆隂識之天明便告¶
　居人言此廟中無神但是龜鼉之輩徒費酒食祀之¶
　急具鍤來共往伐之諸人亦頗疑之於是並㑹伐掘¶
　皆殺之遂壊廟絶祀自後安静¶
<pb:KR3l0099_WYG_019-4a>¶
孔子厄於陳絃歌於館中夜有一人長九尺餘著皁衣¶
　髙冠大咤聲動左右子貢進問何人&KR0088;便提子貢而¶
　挾之子路引出與戰於庭有頃未勝孔子察之見其¶
　甲車間時時開如掌孔子曰何不探其甲車引而奮¶
　登子路引之沒手仆於地乃是大鯷魚也長九尺餘¶
　孔子曰此物也何為來哉吾聞物老則羣精依之因¶
　衰而至此其來也豈以吾遇厄絶粮從者病乎夫六¶
　畜之物及龜蛇魚鱉草木之屬乆者神皆憑依能為¶
<pb:KR3l0099_WYG_019-4b>¶
　妖怪故謂之五酉五酉者五行之方皆有其物酉者¶
　老也物老則為怪殺之則已夫何患焉或者天之未¶
　喪斯文以是繫予之命乎不然何為至於斯也絃歌¶
　不輟子路烹之其味滋病者興明日遂行¶
豫章有一家婢在竈下忽有人長數寸來竈間壁婢誤¶
　以履踐之殺一人湏臾遂有數百人著衰麻服持棺¶
　迎䘮凶儀皆備出東門入園中覆船下視之皆是䑕¶
　婦婢作湯灌殺遂絶¶
<pb:KR3l0099_WYG_019-5a>¶
狄希中山人也能造千日酒飲之千日醉時有州人姓¶
　劉名𤣥石好飲酒往求之希曰我酒發來未定不敢¶
　飲君石曰縱未熟且與一杯得否希聞此語不免飲¶
　之復索曰美哉可更與之希曰且歸别日當來只此¶
　一杯可眠千日也石别似有怍色至家醉死家人不¶
　之疑哭而塟之經三年希曰𤣥石必應酒醒宜往問¶
　之既往石家語曰石在家否家人皆恠之曰𤣥石亡¶
　來服已闋矣希驚曰酒之美矣而致醉眠千日今合¶
<pb:KR3l0099_WYG_019-5b>¶
　醒矣乃命其家人鑿冡破棺看之冡上汗氣徹天遂¶
　命發冡方見開目張口引聲而言曰快哉醉我也因¶
　問希曰爾作何物也令我一杯大醉今日方醒日髙¶
　㡬許墓上人皆笑之被石酒氣衝人鼻中亦各醉卧¶
　三月¶
陳仲舉㣲時常宿黄申家申婦方産有叩申門者家人¶
　咸不知乆乆方聞屋裏有人言賓堂下有人不可進¶
　扣門者相告曰今當從後門往其人便往有頃還留¶
<pb:KR3l0099_WYG_019-6a>¶
　者問之是何等名為何當與㡬嵗往者曰男也名為¶
　奴當與十五嵗後應以何死答曰應以兵死仲舉告¶
　其家曰吾能相此兒當以兵死父母驚之寸刅不使¶
　得執也至年十五有置鑿於梁上者其末出奴以為¶
　木也自下鈎之鑿從梁落陥腦而死後仲舉為豫章¶
　太守故遣吏往餉之申家并問奴所在其家以此具¶
　告仲舉問之歎曰此謂命也¶
　¶
<pb:KR3l0099_WYG_019-6b>¶
　¶
　¶
　¶
　¶
　¶
　¶
　¶
　搜神記卷十九¶
