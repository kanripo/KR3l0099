# -*- mode: mandoku-view; -*-
#+TITLE: 搜神記
#+DATE: 2015-08-24 23:40:36.279817
#+PROPERTY: ID KR3l0099
#+PROPERTY: BASEEDITION WYG    
#+PROPERTY: JUAN 提要
<pb:KR3l0099_WYG_000-1a>¶
欽定四庫全書　　　　　子部十二¶
　搜神記　　　　　　　　小説家𩔖二(異聞之屬/)¶
　　提要¶
　　　　(臣/)等謹案搜神記二十卷舊本題曰晉干寶¶
　　　　撰寶字令升新蔡人元帝時以著作郎領國¶
　　　　史遷散騎常侍本傳稱寶感父婢再生事遂¶
　　　　撰集古今靈祗神異人物變化為一書其自¶
　　　　序一篇併載本傳是書隋唐志皆著録而宋¶
<pb:KR3l0099_WYG_000-1b>¶
　　　　晁公武陳振孫諸家皆不載王應麟玊海引¶
　　　　崇文總目云搜神總記十巻不著撰人名氏¶
　　　　或云干寶撰非也又胡震亨跋云此書有謝¶
　　　　鎮西之稱攷謝尚于穆帝永和間加鎮西將¶
　　　　軍寶書成嘗示劉惔惔卒于明帝大寧間則¶
　　　　鎮西之號去書成時尚後二十餘年疑亦經¶
　　　　後人附益非寶之舊今考太平寰宇記青陵¶
　　　　臺條下引搜神記韓憑化蛺蝶事此本無之¶
<pb:KR3l0099_WYG_000-2a>¶
　　　　勘騐太平廣記所引又一一與此本合二書¶
　　　　皆宋初所修不知何以互異疑樂史所引乃¶
　　　　寶書李昉所引乃總記後人傳冩毎巻析而¶
　　　　為二故與崇文總目十巻之數不合耳疑以¶
　　　　傳疑今姑仍舊題著之於録焉乾隆四十三¶
　　　　年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3l0099_WYG_000-3a>¶
搜神記原序¶
雖考先志於載籍收遺逸於當時蓋非一耳一目之所¶
親聞覩也又安敢謂無失實者哉衞朔失國二傳互其¶
所聞吕望事周子長存其兩説若此比𩔖徃徃有焉從¶
此觀之聞見之難由來尚矣夫書赴告之定辭據國史¶
之方冊猶尚若此况仰述千載之前記殊俗之表綴片¶
言於殘闕訪行事於故老將使事不二迹言無異途然¶
後爲信者固亦前史之所病然而國家不廢注記之官¶
<pb:KR3l0099_WYG_000-3b>¶
學士不絶誦覽之業豈不以其所失者小所存者大乎¶
今之所集設有承於前載者則非余之罪也若使採訪¶
近世之事茍有虚錯願與先賢前儒分其譏謗及其著¶
述亦足以發明神道之不誣也羣言百家不可勝覽耳¶
目所受不可勝載今粗取足以演八畧之㫖成其㣲説¶
而已幸將來好事之士録其根體有以游心寓目而無¶
尤焉干寶令升¶
